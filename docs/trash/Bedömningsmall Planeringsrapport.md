Bedömningsmall för Planeringsrapporter 
I kursplanen framgår vilka mål som gäller för den här kursen, dessa mål har operationaliserats enligt nedanstående. För examination av planeringsrapporten har varje bedömare utgått från nedanstående mall och angett ett U eller G på punkt 1 tom 7. 
Ni får bedömarens punkter som en "sträng" (t ex: G,G,G,G,U,G,G) där ni laddade upp den. Ni får alltså själva koppla respektive bedömning till respektive bedömningspunkt. 

Varje bedömning sammanställs därefter av kursansvarig (CAHA) för ett slutbetyg som också meddelas den här vägen. För att erhålla ett U krävs U på tre eller fler av bedömningspunkterna 1 tom 7, och för ett G krävs G på fem eller fler av bedömningspunkterna 1 tom 7.

Se dessa bedömingar som en indikation på styrkor och svagheter. Får ni underkänt på planeringsrapporten se det som en vink att ni bör tänka efter en gång till innan ni sätter igång med själva studien. Det är ingen tidsvinst att börja med en studie om ni inte har klart för er vad ni gör, det kanske verkar som det går "fortare" men i slutändan är det inte så. 

 

OPERATIONALISERING AV KURSMÅLEN

1. Färdighet och förmåga (mål 4): Identifiera och sammanställa forskning....

Ej godkänt: Forskningsöversikt innehåller inga eller få vetenskapliga artiklar, och/eller de artiklar som tagits med har ingen koppling till ämnesvalet.

Godkänt: Forskningsöversikten innehåller ett högre antal vetenskapliga artiklar, och som har god relevans till ämnesvalet.

2. Värderingsförmåga och förhållningssätt (mål 10): förhålla sig till och värdera olika perspektiv....

Ej Godkänt: Forskningsöversikten utgörs av källor som oreflekterat "staplas" på varandra = författarna förhåller sig inte till (gör inga värderingar/bedömningar av) de källor som redovisas.

Godkänt: Forskningsöversikten är väl bearbetad = författarna förhåller sig konsekvent till (gör värderingar/bedömningar av) de källor som redovisas.

3. Färdighet och förmåga (mål 5): problematisera generella frågeställningar....

Ej godkänt: Problematiseringen "börjar om" och har ingen koppling till den forskningsöversikt som föregår, eller, Problematiseringen saknar inslag av problematisering och är snarare en fortsättning på forskningsöversikten.

Godkänt: Det går att utläsa en koppling mellan den problemdiskussion som förs och den forskningsöversikt som ligger till grund för densamma (diskussionen kopplar till en eller flera teorier).

4. Färdighet och förmåga (mål 5): problematisera generella frågeställningar....

Ej godkänt: Problem och syfte har otydlig koppling till forskningsöversikt och problematisering, eller: Problem och syfte är uppenbart omöjliga/orealistiska att ha som utgångspunkt för en studie.

Godkänt: Problem och syfte har en tydlig koppling till forskningsöversikt och problematisering.

5.Färdighet och förmåga (mål 6): Göra lämpliga metodval....

Ej godkänt: Det saknas koppling mellan studiens syfte och metoddesign = den materialinsamling som planeras är inte relevant för att uppfylla studiens syfte (om syftet är illa formulerat så får vi tolka det välvilligt i förhållande till metoddesignen).

Godkänt: Det finns en koppling mellan studiens syfte och metoddesign = den materialinsamling som planeras är relevant för att uppfylla studiens syfte.

6. Värderingsförmåga och förhållningssätt (mål 11): kritiskt reflektera över de utmaningar....

Ej godkänt: Det saknas en diskussion om metodrelaterade utmaningar, eller den diskussion som finns har liten eller ingen koppling till den studie som ska göras (t ex skriva "metodbok" och inte metod).

Godkänt: Det finns en diskussion som är rimlig och relevant för den materialinsamling som planerats, etiska frågor och access, trovärdighet och tidsåtgång.

7. Färdighet och förmågor (mål 7): skriftligt presentera....

Ej godkänt: alla rapporter som skickas ut på bedömning är minst godkända (formalia och struktur)

Godkänt: rapporten uppfyller kursens krav på formalia och struktur, men kan ha brister som handlar om språkbehandling/ordval/framställning.