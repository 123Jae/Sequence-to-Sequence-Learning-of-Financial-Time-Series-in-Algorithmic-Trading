## Opponering på Henrik & Rasmus - Autonomous Intelligent Microcomputer

Vi har inte Word på någon av våra datorer, så vi reserverar oss för att vissa av våra anmärkningar kan bero på att vår programvara importerar ert dokument på ett dåligt sätt. Vi använder ej proprietär programvara. Vi rekommenderar att ni istället exporterar ett PDF-dokument då det lämpar sig bättre.

### 1 - Hur fungerar inledningens övergripande struktur? Finns det en röd tråd, och hur ser den ut?

* Strukturen är inadekvat. Styckeindelning saknas i stort och texten framstår som en tung och obegriplig massa av text. Inför styckeindelning, antingen i form av dubbla radbrytningar eller paragrafindentering. Vi kan inte avgöra om det existerar en röd tråd eller inte utifrån den textmassa vi presenterades med.

* Tvärtemot *explicita instruktioner* har ni valt att skriva ett avsnitt som heter "Definition." Varför är bortom vår förståelse eftersom vi blivit ombedda att *inte* skriva detta avsnitt - det ska bort.

* Tabeller är uselt formaterade. De är svårläsliga och dåligt strukturerade; linjer saknas vilket gör det svårt att se vad som hör till vilken rad, särskilt när det är så varierade mängd text i de olika cellerna.


### 2 - Hur fungerar de källor som åberopas. Är det en bra blandning, för mycket av den ena eller den andra, ”tror man” på författarna, och är det någon röst man saknar som läsare?

* Källförteckningen är följer ej Harvard-standard per de instruktioner vi fått. 

* Länkar får inte användas på de sätt som ni använt dem; istället ska man hämta det citat som är relevant från webbplatsen och ange datum för hämtning. Datumet för hämtning tappar helt och hållet sin betydelse om man-som ni gjort-bara refererar till webbplatsen som sådan.

* Inga källhänvisningar behövs för webbsidor om man inte referar till någon specifik del av innehållet på webbplatsen (ex. ett citat, och då anger man datum för hämtning).


### 3 - Behöver problemformuleringen avgränsas mer? Är de begrepp och teorier som är relevanta för problemformuleringen tydliggjorda i den tidigare texten.

* Problemformuleringen är mycket koncist formulerad och det framgår tydligt vad som åsyftas.

* Begrepp är tydliggjorda, men på fel sätt enligt de instruktioner vi fått av Carina.


### 4 - Vilken metod och vilken design verkar passa till den problemformulering som finns?

* Kvantitativ.


### 5 - Hur fungerar texten som sådan. Vilken stil har författarna? Skriver de distanserat (använder inte vi), är språket (för) högtravande, (för) vardagligt. Vilka skrivråd vill ni ge författarna

* Stilen är inte tillräckligt akademisk i vår bedömning.

* Råd: Jobba med styckeindelning, byt till en svensk ordbehandlare som inte ersätter alla i:n med versaler och var noga med att sätta in mellanrum där det saknas (ex. framför parenteser och liknande) och korta ner texten avsevärt.